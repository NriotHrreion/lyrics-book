---
title: 可爱的马子
description: 新宝岛康乐队 - 第叔张
---

作词：陈升<br />作曲：陈升<br />编曲：恨情歌<br /><br />我感觉伊是没心情　听咱说这款的事情不能发生<br />棋盘上面已经乱纷纷　不知影下一步要安怎进行<br />咱知道敖人都跑头先　剩一支卒仔想来真酷刑<br />将士相伡仔炮都在没空 我这支报马仔甘啊也兴<br /><br />(客)有人好食酒有人爱豆腐　恁样的社会歹势讲畀别人听<br />幼工没欠人粗工没人做　总讲就系欠一个刘伯温<br /><br />日头赤炎炎随人顾性命　警察跟少年囝仔街道在车拼<br />观棋啊不语是真君子　但是这盘棋子是要怎样走<br /><br />百姓在哭你甘有在听　为了子孙这款代志不可进行<br />不相信你比我有本领　要不你举头给我证明<br />上面的人你甘有在听　未晓唱歌唛顾喷澜<br />饲官饲到肥滋滋　饲子饲到剩一支骨<br />食乎肥肥装槌槌　穿乎水水领薪水<br />人做大官有人在烧好香<br />你这个报马仔讲话太小声<br />上头的人都臭耳你说给谁人听<br />龟笑鳖无尾鳖笑龟头短<br />大官跟少年囝仔网路车拼<br />观棋啊不语是真君子<br />但是这个社会真的乱纷纷啊<br /><br />《可爱的马仔》Khó-ài ê Bé-á<br />陈升Tân Sing<br />新宝岛康乐队 Sin Pó-tó Khong-lo̍k-tuī<br /><br />我感觉怹是无心情<br />guá kám-kak in sī bô-sim-tsîng<br />听人讲<br />thiann lâng kóng<br />这款的代志袂当发生<br />tsit khuán ê tāi-tsì buē-tàng huat-sing<br />棋盘顶面已经乱纷纷<br />kî-puânn tíng-bīn í-king luān hun-hun<br />毋知影下一步欲按怎进行<br />m̄ tsai-iánn ē-tsi̍t-pōo beh án-tsuánn tsìn-hîng<br />咱知影𠢕人拢走代先<br />lán tsai-iánn gâu-lâng lóng tsáu-tāi-sing<br />䞐一只卒仔想来真酷刑<br />tshun tsi̍t-tsiah tsut-á siūnn--lâi tsin khok-hîng<br />君士象车仔炮拢咧无闲<br />kun sū tshiūnn ki-á phàu lóng teh bô-îng<br />我这只报马仔敢犹会兴<br />guá tsit tsiah pò-bé-á kám iáu ē hing<br /><br />↓↓---(客语)---↓↓<br />有人好食酒，有人爱豆腐<br />iú ngǐn hau siid jiù, iú ngǐn oi teu fu<br />恁样个社会，歹势讲分别人听<br />àn ngiǒng ge sa fi, paise gòng bun bed ngǐn táng<br />幼工无欠人，粗工无人做<br />iu gúng mǒo kiam ngǐn, cú gúng mǒo ngǐn zo<br />总讲就系欠一个刘伯温<br />zúng gong qiu he kiam ìd ge Liǔbàgvún<br />↑↑---(客语)---↑↑<br /><br />日头赤焱焱随人顾性命<br />ji̍t-thâu tshiah-iānn-iānn suî lâng kòo sìnn-miā<br />警察佮少年囡仔街仔路捙拚<br />kíng-tshat kah siàu-liân-gín-á ke-á-lōo tshia-piànn<br />观棋啊不语是真君子<br />kuan kî--ah put gí sī tsin kun-tsú<br />这盘棋仔是欲按怎行<br />tsit puânn kî--ah sī beh án-tsuánn kiânn<br /><br />百姓咧吼你敢有咧听<br />peh-sìnn leh háu lí kám ū leh thiann<br />为著囝孙仔<br />uī-tio̍h kiánn-sun-á<br />这款的代志袂当进行<br />tsit khuán ê tāi-tsì buē-tàng tsìn-hîng<br />毋相信你比我较有本领<br />m̄ siong-sìn lí pí guá khah ū pún-niá<br />若无你夯头共我证明<br />nā bô lí giâ thâu kā guá tsìng-bîng<br />顶面的人你敢有咧听<br />tíng-bīn ê lâng lí kám ū teh thiann<br />袂晓啊唱歌莫阁来喷澜<br />buē-hiáng--ah tshiùnn-kua mài koh lâi phùn-nuā<br />饲官饲甲肥朒朒<br />tshī kuann tshī kah puî-tsut-tsut<br />啊若饲囝饲甲䞐一枝骨<br />ah nā tshī kiánn tshī kah tshun tsi̍t-ki kut<br /><br />食予肥肥激锤锤<br />tsia̍h hōo puî-puî kik thuî-thuî<br />穿予媠媠领薪水<br />tshīng hōo suí-suí niá sin-suí<br />人做大官有人咧烧好香<br />lâng tsò tuā-kuann ū-lâng teh sio-hó-hiunn<br />你这个报马仔讲话伤细声<br />lí tsit-ê pò-bé-á kóng-uē siunn suè-siann<br />顶头的人臭耳仔<br />tíng-thâu ê lâng tshàu-hīnn-á<br />你讲予啥人听<br />lí kóng hōo siánn-lâng thiann<br />龟笑鳖无尾<br />ku tshiò pih bô bué<br />鳖笑龟头短<br />pih tshiò ku thâu té<br />大官佮少年囡仔网路捙拚<br />tuā-kuann kah siàu-liân-gín-á bāng-lōo tshia-piànn<br />观棋啊不语啊真君子<br />kuan kî--ah put gí--ah tsin kun-tsú<br />但是这个社会<br />tān-sī tsit-ê siā-huē<br />真正乱纷纷啊<br />tsin-tsiànn luān hun-hun--ah