---
title: 粉鸟工厂
description: 新宝岛康乐队 - 第叔张
---

作词：陈升<br />作曲：陈升<br />编曲：王继康<br /><br />月光迷迷的新店溪　溪沿都是恋爱花<br />弯弯流过阮少年的美梦　公馆站前的小山仑<br />山脚那个小小门内　大道两边的椰子花<br />听人说敖人都在那出现　阮感觉是一个粉鸟工厂<br />明明是粉鸟　伊讲伊是老鹰　这款代志想来真笑亏<br /><br />(客)没有才华的人去念憨书　有才华的人去掌牛<br />没有才华的人去做官　有才华的人去起大楼<br /><br />念歌的人你真大胆　人说书中必有黄金厝<br />你不知道我的本领　我万项都要拼第一名<br /><br />粉鸟啊粉鸟啊　你甘有在听　那间工厂误咱的生命<br />粉鸟啊粉鸟啊　你那A快活　你甘抹放呼轻松来念歌<br /><br />月光迷迷的太平洋　海上都是苦恋花<br />匆匆流过阮少年的美梦　梦中的爱人啊伊去叨位<br />那时咱所爱的那个宝岛　如今伤心珠泪流无停<br />听人说敖人都在车拼　也不是老鹰也不是班鸠<br />明明是粉鸟工厂教伊做老鹰　这款代志想来真好笑<br />没有才华的人去念憨书　有才华的人去剃头毛<br />没有才华的人去拿笔　有才华的人下田去做事<br />念歌的人你真大胆　地球若转不动责任谁人担<br />你甘呒知影老鹰的本领　拼到脱皮也要世界第一等<br /><br />粉鸟啊粉鸟啊　你甘有在听　空嘴博烂真没才华<br />粉鸟啊粉鸟啊　你甘有在听　放呼轻松来念歌<br /><br />《粉鸟工场》Hún-tsiáu Kang-tiûnn<br />陈升Tân Sing<br />新宝岛康乐队 Sin Pó-tó Khong-lo̍k-tuī<br /><br />月光微微的新店溪<br />ge̍h-kng bî-bî ê Sin-tiàm-khue<br />溪岸拢是恋爱花<br />khue-huānn lóng-sī luân-ài hue<br />弯弯流过阮少年的美梦<br />uan-uan lâu kuè gún siàu-liân ê bí-bāng<br />公馆站前的小山仑<br />Kong-kuán-tsām tsîng ê sió suann-lūn<br />山跤彼个小小门仔内<br />suann-kha hit ê sió-sió mn̂g-á lāi<br />大道两爿的椰子花<br />tuā-tō nn̄g-pîng ê iâ-tsí-hue<br />听人讲<br />thiann lâng kóng<br />𠢕人拢伫遐出现<br />gâu-lâng lóng tī hia tshut-hiān<br />阮感觉<br />gún kám-kak<br />是一个粉鸟工场<br />sī tsi̍t-ê hún-tsiáu kang-tiûnn<br />明明是粉鸟<br />bîng-bîng sī hún-tsiáu<br />伊讲伊是鸱鸮<br />i kóng i sī bā-hio̍h<br />这款的代志想来真笑诙<br />tsit khuán ê tāi-tsì siūnn--lâi tsin tshiò-khue<br /><br />↓↓---(客语)---↓↓<br />无才华个人去念戆书<br />mǒ cǎi fǎ ge ngǐn hi ngiam ngong sú<br />有才华个人去掌牛<br />iú cǎi fǎ ge ngǐn hi zòng ngiǔ<br />无才华个人去做官<br />mǒ cǎi fǎ ge ngǐn hi zo gón<br />有才华个人去起大楼<br />iú cǎi fǎ ge ngǐn hi hì tai lěu<br />↑↑---(客语)---↑↑<br /><br />念歌的人你真大胆<br />liām-kua ê lâng lí tsin tuā-tánn<br />人讲书中必有黄金厝<br />lâng kóng su-tiong pit iú n̂g-kim-tshù<br />你毋知影我的本领<br />lí m̄ tsai-iánn guá ê pún-líng<br />我万项拢爱拚第一名<br />guá bān-hāng lóng ài piànn tē-it-miâ<br /><br />粉鸟啊粉鸟啊<br />hún-tsiáu--ah hún-tsiáu--ah<br />你敢有咧听<br />lí kám ū teh thiann<br />彼间工场<br />hit king kang-tiûnn<br />误咱的性命<br />gōo lán ê sènn-miā<br />粉鸟啊粉鸟啊<br />hún-tsiáu--ah hún-tsiáu--ah<br />你哪会快活<br />lí ná ē khuìnn-ua̍h<br />你敢袂放予轻松<br />lí kám buē pàng hōo khin-sang<br />来念歌<br />lâi liām-kua<br /><br />月光微微的太平洋<br />ge̍h-kng bî-bî ê Thài-pîng-iûnn<br />海上拢是苦恋花<br />hái-siōng lóng-sī khóo-luân-hue<br />雄雄流过<br />hiông-hiông lâu kuè<br />阮少年的美梦<br />gún siàu-liân ê bí-bāng<br />梦中的爱人仔伊去佗位<br />bāng-tiong ê ài-jîn-á i khì tó-uī<br />彼时咱所爱的彼个宝岛<br />hit-sî lán sóo-ài ê hit ê pó-tó<br />如今伤心珠泪流无停<br />jû-kim siong-sim tsu-luī lâu bô thîng<br />听人讲<br />thiann lâng kóng<br />𠢕人拢伫咧捙拚<br />gâu-lâng lóng tī-leh tshia-piànn<br />也毋是鸱鸮<br />iā m̄-sī bā-hio̍h<br />嘛毋是斑鸽<br />mā m̄-sī pan-kah<br />明明是粉鸟工场<br />bîng-bîng sī hún-tsiáu kang-tiûnn<br />叫伊做鸱鸮<br />kiò i tsuè bā-hio̍h<br />这款的代志<br />tsit khuán ê tāi-tsì<br />想来真好笑<br />siūnn--lâi tsin hó-tshiò<br /><br />无才华的人去读戆书<br />bô tsâi-huâ ê lâng khì tha̍k gōng su<br />有才华的人去剃头毛<br />ū tsâi-huâ ê lâng khì thì thâu-mn̂g<br />无才华的人去攑笔<br />bô tsâi-huâ ê lâng khì gia̍h pit<br />有才华的人落田去作穑<br />ū tsâi-huâ ê lâng lo̍h-tshân khì tsoh-sit<br /><br />念歌的人你真大胆<br />liām-kua ê lâng lí tsin tuā-tánn<br />地球若纺袂振动<br />tē-kiû nā pháng buē tín-tāng<br />责任啥人担<br />tsik-jīm siánn-lâng tann<br />你敢毋知影鸱鸮的本领<br />lí kám m̄ tsai-iánn bā-hio̍h ê pún-niá<br />拚到遛皮<br />piànn kàu liù-phuê<br />嘛爱世界第一等<br />mā ài sè-kài tē-it-tíng<br /><br />粉鸟啊粉鸟啊<br />hún-tsiáu--ah hún-tsiáu--ah<br />你敢有咧听<br />lí kám ū teh thiann<br />空喙盘撋<br />khang-tshuì puânn-nuá<br />真无才华<br />tsin bô tsâi-huâ<br />粉鸟啊粉鸟啊<br />hún-tsiáu--ah hún-tsiáu--ah<br />你敢有咧听<br />lí kám ū teh thiann<br />放予伊轻松<br />pàng hōo i khin-sang<br />阁来念歌<br />koh lâi liām-kua