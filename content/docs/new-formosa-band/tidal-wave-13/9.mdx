---
title: 打铁阿哥
description: 新宝岛康乐队 - 大波浪
---

隔壁个阿明哥一早就鏗鏗鏘鏘

佢啊屋家幾啊代个子弟就係打鐵師傅

毋管你切菜割禾鋸柴啪草犁耙轆軸

那長个短个彎个直个da項齊齊

聽人講釣柄直直 你就lod沒好噻

阿明哥个技術畀人印象深刻

除忒那打鐵燒鐵佢麼介都毋曉得

家傳个食飯技術 一定要認真做下去 下去



有一日阿明哥一早就準備生理

壁頂有長个短个掛个刀仔好好排齊

沒想到一支長柄鐮刀堵好沒掛好勢

刀仔一橫下來兩條手筋割斷

這擺壞了幾啊代个  技術畀佢打斷

好得佢啊个後生孻仔轉來接手

總算幾啊代个打鐵技術毋會失傳

家傳个食飯技術 一定要認真做下去 下去



打鐵阿哥 千錘百鍊

佢係實實在在个打鐵阿哥

打鐵阿哥 鐵打阿哥

家傳个技術就要認真做下去

打鐵阿哥 千錘百鍊

佢係實實在在个打鐵阿哥

打鐵阿哥 鐵打阿哥

家傳个食飯技術

要認真做下去
