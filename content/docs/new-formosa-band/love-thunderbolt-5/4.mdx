---
title: 来去台北做歌星
description: 新宝岛康乐队 - 第舞辑 爱情霹雳火
---

那条柔情的浊水溪　流阿流向黄昏的溪底<br />但是不知安怎　不时在阮的梦中出现<br />甘是水就要连沙　或是秋天的菅芒遂一场空<br />啊阮的故乡踮水里　那咧台北来做歌星<br />啊阮的故乡踮水里　那有阮的悲伤和欢喜<br />阮只是(阮只是)　不甘放你　孤单一个人　oh~<br />火车慢慢要回来水里　阮的心情越来越轻松<br />因为咱的约束　给我感觉还有希望<br />铁枝路旁都是香花　秘密花园置阮心肝底<br />但是不知安怎　你阁在阮的梦中出现<br />不知伊甘也有想我　还是让人把去　是要安怎<br />风中浮动　你的香(放抹记)<br />想起彼时　却遂到你<br />啊阮的故乡踮水里　那咧台北来做歌星<br />啊阮的故乡踮水里　那有阮的悲伤和欢喜<br />阮只是(阮只是)　不赶想起　你甘也一个人　oh~<br />火车慢慢要转来水里　阮的心情越来越沉重<br />因为咱的约束　乎我越想心越茫　oh~<br />火车慢慢要驶入车站　阮的双脚打结行昧阵动<br />看妳手牵一个欧里桑　ㄚ那枯到底是啥米人<br />阮想你(阮想你)　拢没注意<br />啊阮是红歌星　hey~<br />火车现在已经转来水里　阮的心情遂哩哩落落<br />因为这个情形　你看阮甘还有希望<br />看是没希望<br /><br />《来去台北做歌星》Lâi-khì Tâi-pak Tsò Kua-tshinn<br />陈升 Tân Sing<br />新宝岛康乐队 Sin Pó-tó Khong-lo̍k-tuī<br /><br />彼条柔情的浊水溪<br />hit tiâu jiû-tsîng ê Lô-tsuí-khe<br />流啊流向黄昏的溪底<br />lâu--ah lâu-hiòng hông-hun ê khue-té<br />但是毋知按怎<br />tān-sī m̄-tsai án-tsuánn<br />不时伫阮的梦中出现<br />put-sî tī guán ê bāng-tiong tshut-hiān<br />敢是水著爱黏沙<br />kám-sī tsuí tio̍h-ài liâm sua<br />抑是秋天的菅芒<br />ia̍h-sī tshiu-thinn ê kuann-bâng<br />煞一场空<br />suah tsi̍t-tiûnn khang<br /><br />啊~阮的故乡踮水里<br />ah~ gún ê kòo-hiong tiàm Tsuí-lí<br />哪咧台北来做歌星<br />ná leh Tâi-pak lâi tsuè kua-tshenn<br />啊~阮的故乡踮水里<br />ah~ gún ê kòo-hiong tiàm Tsuí-lí<br />遐有阮的悲伤佮欢喜<br />hia ū gún ê pi-siong kah huann-hí<br />阮只是<br />gún tsí-sī<br />阮只是<br />gún tsí-sī<br />毋甘放你<br />m̄-kam pàng lí<br />孤单一个人<br />koo-tuann tsi̍t-ê-lâng<br /><br />火车慢慢欲转来水里<br />hué-tshia bān-bān beh tńg-lâi Tsuí-lí<br />阮的心情愈来愈轻松<br />gún ê sim-tsîng jú lâi jú khin-sang<br />因为咱的约束<br />in-uī lán ê iok-sok<br />予我感觉犹有希望<br />hōo guá kám-kak iáu-ū hi-bāng<br /><br />铁枝路边拢是芳花<br />thih-ki-lōo pinn lóng-sī phang-hue<br />秘密花园伫阮心肝底<br />pì-bi̍t hue-hn̂g tī gún sim-kuann-té<br />但是毋知按怎<br />tān-sī m̄-tsai án-tsuánn<br />你阁伫阮的梦中出现<br />lí koh tī gún ê bāng-tiong tshut-hiān<br />毋知伊敢犹有想我<br />m̄-tsai i kám iáu-ū siūnn guá<br />抑是予人奅去<br />ia̍h-sī hōo-lâng phānn--khì<br />是欲按怎<br />sī beh án-tsuánn<br />风中浮动<br />hong-tiong phû tāng<br />你的芳<br />lí ê phang<br />放袂记<br />pàng buē-kì<br /><br />想起彼时<br />siūnn-khí hit-sî<br />煞煞著你<br />suah sannh-tio̍h lí<br />啊~阮的故乡踮水里<br />ah~ gún ê kòo-hiong tiàm Tsuí-lí<br />哪咧台北来做歌星<br />ná leh Tâi-pak lâi tsuè kua-tshenn<br />啊~阮的故乡踮水里<br />ah~ gún ê kòo-hiong tiàm Tsuí-lí<br />遐有阮的悲伤佮欢喜<br />hia ū gún ê pi-siong kah huann-hí<br />阮只是<br />gún tsí-sī<br />阮只是<br />gún tsí-sī<br />毋敢想起<br />m̄-kánn siūnn-khí<br />你敢犹一个人<br />lí kám iáu tsi̍t-ê lâng<br /><br />火车慢慢欲转来水里<br />hué-tshia bān-bān beh tńg-lâi Tsuí-lí<br />阮的心情愈来愈沉重<br />gún ê sim-tsîng jú lâi jú tîm-tāng<br />因为咱的约束<br />in-uī lán ê iok-sok<br />予我愈想心愈茫<br />hōo guá jú siūnn sim jú bâng<br /><br />火车慢慢欲驶入车站<br />hué-tshia bān-bān beh sái ji̍p tshia-tsām<br />阮的双跤拍结行袂振动<br />gún ê siang-kha phah-kat kiânn buē tín-tāng<br />看你手牵一个欧吉桑<br />khuànn lí tshiú khan tsi̍t-ê oo-jí-sáng<br />啊彼箍到底是啥物人<br />ah hit-khoo tàu-té sī siánn-mih lâng<br /><br />阮想你<br />gún siūnn lí<br />阮想你<br />gún siūnn lí<br />拢无注意<br />lóng bô tsù-ì<br />啊阮是红歌星<br />ah gún sī âng kua-tshinn<br /><br />火车这马已经转来水里<br />hué-tshia tsit-má í-king tńg-lâi Tsuí-lí<br />阮的心情煞离离落落<br />gún ê sim-tsîng suah li-li-lak-lak<br />因为这号情形<br />in-uī tsit-lō tsîng-hîng<br />你看阮敢犹有希望<br />lí khuànn gún kám iáu-ū hi-bāng<br /><br />看是无希望<br />khuànn sī bô hi-bāng