---
title: 阿春仔伊阿嬷
description: 新宝岛康乐队 - 第舞辑 爱情霹雳火
---

伊站在西边日头落去的海岸　半边山拢盖在蒙雾内底<br />矸仔店的阿桑说　阿春仔　　打算要落雨　您阿嬷赶紧甲叫进来躲雨<br />驶船的阿伯仔款款就走过来　伊说恁头家打算是坐明天的船<br />港边的人拢渐渐在散开　凄美灯塔黄昏的孤鸟在哪里<br />啊咱搭官仔到底是为按怎　这啦累就连批拢不曾回<br />堤防顶的兵仔兄我来借问一下　那夜兵仔车欲给我再去哪里<br /><br />喔~　阿春仔他阿嬷　喔~　日日夜夜对人来问起<br />阿春仔他阿嬷　喔~　那个遥远的南岛在哪里<br /><br />若不是那时大家拢真歹命　咱阿公也未出门去赚吃<br />现在阿春仔咱都已经就不用惊　黑暗了后出日头就拢未寒<br /><br />阿嬷说　　阿春仔　　阿嬷累了　你帮我走一趟去海边仔看你阿公甘有返来<br />灵前下的那盏电火就不通关　你阿公若返来才未来找无路<br /><br />阿咱搭官仔到底是为按怎　这啦累就连批拢不曾回<br />连包袱都不欲提　兵仔车欲给阮载去哪里<br /><br />喔~　阿春仔他阿嬷　喔~　日日夜夜对人来问起<br />阿春仔他阿嬷　那个遥远的南岛在哪里<br /><br />阿嬷你现在就不免惊　阮阿公有带话说伊现在真快活<br />咱现在大家都不免惊　黑暗了后出日头就拢未冷<br /><br />O　I　Ya　Na　Ya　O　O　Ya　Na　O　Yan<br />I　Ye　Ya　Na　O　Yan　I　Ya　Ya　Na　An<br /><br />OS/ Ta　Gu　Da　In　Na　Na　Mai　Da　Zu　Ya　Ma　Sa　Na　Mai　Zu　Ya<br />Oa　Gu　Da　In　Ja　Gu　Da　In<br /><br />ＯＳ[中译]<br /><br />又能如何？既然如此．就让它如此．也就这样吧！这样吧！<br /><br />《阿春仔怹阿妈》A-tshun-á in A-má<br />陈升Tân Sing<br />新宝岛康乐队 Sin Pó-tó Khong-lo̍k-tuī<br /><br />伊徛咧西爿<br />i khiā teh sai-pîng<br />日头落去的海岸<br />ji̍t-thâu lo̍h-khì ê hái-huānn<br />半爿山<br />puànn-pîng-suann<br />拢盖伫咧雺雾内底<br />lóng kah tī-leh bông-bū lāi-té<br />𥴊仔店的阿桑讲<br />kám-á-tiàm ê a-sáng kóng<br />阿春仔 拍算欲落雨<br />A-tshun-á, phah-sǹg beh lo̍h-hōo<br />恁阿妈赶紧共叫入来覕雨<br />lín a-má kuánn-kín kā kiò ji̍p-lâi bih-hōo<br /><br />驶船的阿伯仔<br />sái-tsûn ê a-peh--á<br />宽宽仔就行过来<br />khuann-khuann-á tō kiânn--kuè-lâi<br />伊讲恁头家<br />i kóng lín thâu-ke<br />拍算是坐明仔载的船<br />phah-sǹg sī tsē bîn-á-tsài ê tsûn<br /><br />港边的人<br />káng-pinn ê lâng<br />拢渐渐咧散开<br />lóng tsiām-tsiām teh suànn-khui<br />凄迷灯塔黄昏的孤鸟<br />tshe-bê ting-thah hông-hun ê koo-tsiáu<br />伫咧佗位<br />tī-leh tó-uī<br /><br />啊人大官仔到底是为按怎<br />ah lâng ta-kuann-á tàu-té sī uī án-tsuánn<br />遮la-le煞连批拢毋捌回<br />tsiah la-le suah liân phue lóng m̄-bat huê<br />驳岸顶的兵仔兄<br />poh-huānn tíng ê ping-á-hiann<br />我来借问一下<br />guá lâi tsioh-mn̄g--tsi̍t-ē<br />兵仔车彼暗<br />ping-á-tshia hit-àm<br />载去佗位<br />tsài khì tó-uī<br /><br />喔~阿春仔怹阿妈<br />ooh~ A-tshun-á in a-má<br />喔~日日夜夜对人来问起<br />ooh~ ji̍t-ji̍t-iā-iā tuì lâng lâi mn̄g khí<br />阿春仔怹阿妈<br />A-tshun-á in a-má<br />喔~彼个遥远的南岛伫佗位<br />ooh~ hit ê iâu-uán ê lâm-tó tī tó-uī<br /><br />若毋是彼时逐家拢真歹命<br />nā-m̄-sī hit-sî ta̍k-ke lóng tsin pháinn-miā<br />咱阿公嘛袂出门去趁食<br />lán a-kong mā buē tshut-mn̂g khì thàn-tsia̍h<br />这马阿春仔<br />tsit-má A-tshun-á<br />咱拢已经都毋免惊<br />lán lóng í-king to m̄-bián kiann<br />乌暗了后<br />oo-àm liáu-āu<br />出日头<br />tshut ji̍t-thâu<br />就拢袂寒<br />tō lóng buē kuânn<br /><br />阿妈讲<br />a-má kóng<br />春仔 阿妈忝啰<br />Tshun--á, a-má thiám--looh<br />你帮我走一逝<br />lí pang guá tsáu--tsi̍t-tsuā<br />去海边仔<br />khì hái-pinn-á<br />看恁阿公敢有转来<br />khuànn lín a-kong kám ū tńg--lâi<br /><br />灵前跤的彼葩电火<br />lîng-tsîng-kha ê hit pha tiān-hué<br />著毋通关<br />to̍h m̄-thang kuainn<br />恁阿公若转来<br />lín a-kong nā tńg-lâi<br />才袂揣无路<br />tsiah buē tshuē-bô lōo<br /><br />啊人大官仔到底是为按怎<br />ah lâng ta-kuann-á tàu-té sī uī án-tsuánn<br />遮la-le煞连批拢毋捌回<br />tsiah la-le suah liân phue lóng m̄-bat huê<br />连包袱仔都无欲捾<br />liân pau-ho̍k-á to bô beh kuānn<br />兵仔车欲共阮载去佗位<br />ping-á-tshia beh kā guán tsài khì tó-uī<br /><br />喔~阿春仔怹阿妈<br />ooh~ A-tshun-á in a-má<br />喔~日日夜夜对人来问起<br />ooh~ ji̍t-ji̍t-iā-iā tuì lâng lâi mn̄g khí<br />阿春仔怹阿妈<br />A-tshun-á in a-má<br />喔~彼个遥远的南岛伫佗位<br />ooh~ hit ê iâu-uán ê lâm-tó tī tó-uī<br /><br />阿妈你这马就毋免惊<br />a-má lí tsit-má tō m̄-bián kiann<br />阮阿公有带话讲伊这马真快活<br />guán a-kong ū tuà-uē kóng i tsit-má tsin khuìnn-ua̍h<br /><br />咱这马逐家拢毋免惊<br />lán tsit-má ta̍k-ke lóng m̄-bián kiann<br />乌暗了后<br />oo-àm liáu-āu<br />出日头<br />tshut ji̍t-thâu<br />就拢袂寒<br />tō lóng buē kuânn