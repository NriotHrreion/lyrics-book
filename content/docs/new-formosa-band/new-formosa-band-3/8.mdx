---
title: 宝岛恋歌
description: 新宝岛康乐队 - 新宝岛康乐队第三辑
---

作词：陈升<br />作曲：陈升<br /><br />咱宝岛的风水真正有名<br />全世界拢知影美丽福尔摩沙<br />凤梨和香蕉四季生得满山泙<br />乞丐也驶车街仔路赚吃<br /><br />来跳恰恰轻松的舞步正流行 (来跳恰恰)<br />不管它注死落来的飞弹<br />酒就会喝　喊拳会赢<br />酒醉才相招来旅社<br /><br />姑娘啊　妳呒免惊<br />小百姓的现金仔是真多<br />错过了今夜你一定后悔<br /><br />咱宝岛的姑娘啊真正趣味<br />新台币若拿著就忘记了咱的名字<br />亲像是咱饲的大官每天都拢在臭弹<br />出事情像蟑螂走到没半只<br /><br />来跳恰恰轻松的舞步正流行 (来跳恰恰)<br />不管它奸商害死的有几个<br />唱著阮风流的歌<br />天光要相招来去打高尔夫<br /><br />欧里桑　你呒免惊<br />阮的命拢寄付在公卖局<br />一摊若不爽就搁再续一摊<br /><br />姑娘啊　妳呒免惊<br />小百姓的签单拢寄在那壁<br />贪婪的宝岛全世界有名<br /><br />《宝岛恋歌》Pó-tó Luân-kua<br />陈升Tân Sing<br />新宝岛康乐队 Sin Pó-tó Khong-lo̍k-tuī<br /><br />咱宝岛的风水真正有名<br />lán pó-tó ê hong-suí tsin-tsiànn ū-miâ<br />全世界拢知影美丽福尔摩莎<br />tsuân sè-kài lóng tsai-iánn bí-lē Hoo-lú-móo-sah<br />王梨佮弓蕉四季生甲满山坪<br />ông-lâi kah kin-tsio sù-kuì senn kah muá-suann-phiânn<br />乞食也驶车街仔路趁食<br />khit-tsia̍h iā sái-tshia ke-á-lōo thàn-tsia̍h<br /><br />来跳赤赤咱的舞步当时行<br />lâi thiàu tshiah-tshiah lán ê bú-pōo tng sî-kiânn<br />毋管伊注死落落来的飞弹<br />m̄-kuán i tsù-sí lak--lo̍h-lâi ê hui-tuânn<br />酒著爱啉喝拳会赢<br />tsiú tio̍h-ài lim huah-kûn ē iânn<br />酒醉才相招来旅社<br />tsiú-tsuì tsiah sio-tsio lâi lú-siā<br /><br />姑娘仔你毋免惊<br />koo-niû-á lí m̄-bián kiann<br />小百姓的仙头仔是诚济<br />sió-peh-sìnn ê sián-thâu--á sī tsiânn tsuē<br />错过了今夜你一定后悔<br />tshò kuè-liáu kim-iā lí it-tīng hiō-hué<br /><br />咱宝岛的姑娘仔真正趣味<br />lán pó-tó ê koo-niû-á tsin-tsiànn tshù-bī<br />新台票若捎咧就袂记得咱的名<br />sin-tâi-phiò nā sa--leh tō buē-kì-leh lán ê miâ<br />亲像是咱饲的大官<br />tshin-tshiūnn sī lán tshī ê tuā-kuann<br />逐工拢咧臭弹<br />ta̍k-kang lóng leh tshàu-tuānn<br />出代志<br />tshut-tāi-tsì<br />像虼蚻走甲无半只<br />tshiūnn ka-tsuah kah bô puànn tsiah<br /><br />来跳赤赤咱的舞步当时行<br />lâi thiàu tshiah-tshiah lán ê bú-pōo tng sî-kiânn<br />毋管伊奸商害死的有几个<br />m̄-kuán i kan-siong hāi-sí--ê ū kuí ê<br />唱著阮风流的歌<br />tshiùnn tio̍h gún hong-liû ê kua<br />天光才相招来拍高尔夫<br />thinn-kng tsiah sio-tsio lâi phah goo-lú-huh<br /><br />欧吉桑你毋免惊<br />oo-jí-sáng lí m̄-bián kiann<br />阮的命拢寄付咧公卖局<br />gún ê miā lóng kià-hù leh Kong-buē-kio̍k<br />一摊袂爽阁再绁一摊<br />tsi̍t-thuann buē sóng koh-tsài suà tsi̍t-thuann<br /><br />姑娘仔你毋免惊<br />koo-niû-á lí m̄-bián kiann<br />小百姓的签单拢寄伫咧壁<br />sió peh-sìnn ê tshiam-tuann lóng kià tī-leh piah<br />贪婪的宝岛全世界有名<br />tham-lâm ê pó-tó tsuân sè-kài ū-miâ