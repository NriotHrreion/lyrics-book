---
title: 吊虾仔
description: 新宝岛康乐队 - 第狗张
---

作词：陈升<br />作曲：陈升<br />编曲：王继康<br /><br />听说他后来跑去自首　要不做俗子的伊要顾<br />最坏是再剩一张嘴　低路是要吃又不地做<br />最厉害是　咱都不啰嗦　要不做仙的伊要顾<br />这种事也不早点说　说是至圣先师是韩国人<br /><br />台湾人什么最多　应该是咽气的最多　碎碎念只剩一张嘴<br />世界上什么最多　应该是无聊的误会　晚上睡不著顺便来吊虾<br />台湾人什么最多　应该是咽气的最多　那个钓鱼的地方应该是咱的<br />世界上什么最多　应该是无聊的电话　十通八成是疯话　想来真歹势<br /><br />听说你昨天晚上跑去排队　要不做官的伊要顾<br />最坏是靠山山崩　靠壁壁倒　靠猪舍却来死猪母<br />虾子会倒弹　我要翻桌　要不美国伊甘有要顾<br />全球化是骗人不懂货　苹果给你　钱给你　原子炉都拿拿回去<br /><br />台湾人什么最多　应该是疯人最多　要不得缴税金看人在贪污<br />世界上什么最多　应该是空仔最多　电视若讲伊就变成乖孙<br />台湾人什么最多　应该是槌子最多　没代没志　找姑娘去照相<br />世界上什么最多　应该是中国人最多　香港要买奶粉他说冇啊<br />台湾人什么最多　应该是盘仔最多　没代没志　骗姑娘去照相<br />世界上什么最多　原子炉一颗都谦多　钱你收下　拜托阿多仔伊干脆车车回去<br />台湾人什么最多　应该是都没读书最多　猪哥讲是豪门　蒙蒙你就信<br />世界上什么最多　应该是虾仔最少　咱吊整晚碎碎念却一尾都没<br /><br />16307/《钓虾仔》Tiò-hê-á<br />陈升Tân Sing<br />新宝岛康乐队 Sin Pó-tó Khong-lo̍k-tuī<br /><br />听讲伊后来走去自首<br />thiann-kóng i āu--lâi tsáu-khì tsū-siú<br />抑无做su̍t-á的伊欲顾<br />ia̍h-bô tsuè su̍t-á ê i beh kòo<br />𫟆䆀是阁䞐一块喙<br />thōng bái sī koh tshun tsi̍t-tè tshuì<br />低路是欲食无地做<br />kē-lōo sī beh tsia̍h bô-tè tsò<br />𫟆厉害的是<br />thōng lī-hāi--ê sī<br />咱拢袂啰嗦<br />lán lóng bē lo-so<br />抑无做仙的伊欲顾<br />ia̍h-bô tsò-sian--ê i beh kòo<br />这款代志曷毋较早讲<br />tsit khuán tāi-tsì a̍h m̄ khah-tsá kóng<br />讲是至圣先师是韩国人<br />kóng sī Zhìshèngxiānshi sī Hân-kok-lâng<br /><br />台湾人啥物𫟆济<br />Tâi-uân-lâng siánn-mih thōng tsuē<br />应该是厌气的𫟆济<br />ing-kai sī iàn-khuì--ê thōng tsuē<br />踅踅念<br />se̍h-se̍h-liām<br />只䞐一块喙<br />tsí tshun tsi̍t-tè tshuì<br />世界上啥物𫟆济<br />sè-kài siōng siánn-mih thōng tsuē<br />应该是无聊的误会<br />ing-kai sī bô-liâu ê gōo-huē<br />暗时仔困袂去<br />àm-sî--á khùn bē-khì<br />顺绁来钓虾<br />sūn-suà lâi tiò hê<br /><br />台湾人啥物𫟆济<br />Tâi-uân-lang siánn-mih thōng tsuē<br />应该是厌气的𫟆济<br />ing-kai sī iàn-khuì--ê thōng tsuē<br />彼个钓鱼的所在<br />hit ê tiò-hî ê sóo-tsāi<br />应该是咱的<br />ing-kai sī lán ê<br />世界上啥物𫟆济<br />sè-kài siōng siánn-mih thōng tsuē<br />应该是无聊的电话<br />ing-kai sī bô-liâu ê tiān-uē<br />十通八成是痟话<br />tsa̍p-thong pueh-siânn sī siáu-uē<br />想来真歹势<br />siūnn--lâi tsin pháinn-sè<br /><br />听讲你昨暗爱去排队<br />thiann-kóng lí tsa-àm ài khì pâi-tuī<br />抑无做官的伊欲顾<br />ia̍h-bô tsò-kuann--ê i beh kòo<br />𫟆䆀是靠山山崩<br />thōng bái sī khò suann suann pang<br />靠壁壁倒<br />khò piah piah tó<br />靠猪牢煞来死猪母<br />khò ti-tiâu suah lâi sí ti-bó<br /><br />虾仔会倒弹<br />hê-á ē tò-tuānn<br />我欲反桌<br />guá beh píng-toh<br />抑无美国伊敢有欲顾<br />ia̍h bô Bí-kok i kám ū beh kòo<br />全球化是骗人咧毋捌货<br />tsuân-kiû-huà sī phiàn lâng teh m̄-bat huè<br />林檎予你<br />lìn-gooh hōo lí<br />钱予你<br />tsînn hōo lí<br />原子炉拢捎捎倒去<br />guân-tsú-lôo lóng sa-sa--tò-khì<br /><br />台湾人啥物𫟆济<br />Tâi-uân-lang siánn-mih thōng tsuē<br />应该是痟人𫟆济<br />ing-kai sī siáu-lâng thōng tsuē<br />抑无著交税金<br />ia̍h bô to̍h kau suè-kim<br />看人咧乌西<br />khuànn lâng teh oo-se<br />世界上啥物𫟆济<br />sè-kài siōng siánn-mih thōng tsuē<br />应该是悾的𫟆济<br />ing-kai sī khong--ê thōng tsuē<br />电视若讲伊就变做乖孙<br />tiān-sī nā kóng i tō piàn-tsò kuai-sun<br /><br />台湾人啥物𫟆济<br />Tâi-uân-lang siánn-mih thōng tsuē<br />应该是槌仔𫟆济<br />ing-kai sī thuî-á thōng tsuē<br />无代无志招阿妹去翕相<br />bô-tāi-bô-tsì tsio a-muāi khì hip-siòng<br />世界上啥物𫟆济<br />sè-kài siōng siánn-mih thōng tsuē<br />应该是中国人𫟆济<br />ing-kai sī Tiong-kok-lâng thōng tsuē<br />香港欲买奶粉<br />Hiong-káng beh bé ling-hún<br />伊讲无矣<br />i kóng môo--ah<br /><br />台湾人啥物𫟆济<br />Tâi-uân-lang siánn-mih thōng tsuē<br />应该是盼仔𫟆济<br />ing-kai sī phàn-á thōng tsuē<br />无代无志骗阿妹去翕相<br />bô-tāi-bô-tsì phiàn a-muāi khì hip-siòng<br />世界上啥物𫟆济<br />sè-kài siōng siánn-mih thōng tsuē<br />原子炉一粒就嫌济<br />guân-tsú-lôo tsi̍t-lia̍p tō hiâm tsuē<br />钱你收落<br />tsînn lí siu--lueh<br />拜托阿啄仔伊<br />pài-thok a-tok-á i<br />规气车车倒去<br />kui-khì tshia-tshia--tò-khì<br /><br />台湾人啥物𫟆济<br />Tâi-uân-lang siánn-mih thōng tsuē<br />应该是无读书的𫟆济<br />ing-kai sī bô tha̍k-tsu--ê thōng tsuē<br />猪哥讲是豪门<br />ti-ko kóng sī háomén<br />茫茫你就信<br />bâng-bâng lí tō sìn<br />世界上啥物𫟆济<br />sè-kài siōng siánn-mih thōng tsuē<br />应该是虾仔𫟆少<br />ing-kai sī hê-á thōng tsió<br />咱钓规暗<br />lán tiò kui-àm<br />踅踅念<br />se̍h-se̍h-liām<br />煞一尾拢无<br />suah tsi̍t-bué lóng bô