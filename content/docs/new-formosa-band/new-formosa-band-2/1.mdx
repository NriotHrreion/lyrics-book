---
title: 鼓声若响
description: 新宝岛康乐队 - 新宝岛康乐队第二辑
---

(Intro：Dino/China Blue乐团)<br />作词：陈升<br />作曲：陈升<br /><br />阿爸你甘也有在听　听到阮用心唱的歌声<br />不管落雨天　或是风台天　阮是跑江湖的艺人<br />阿娘你甘ㄟ有知影　阮在那外头真正打拼<br />不敢来耽误　当时的诅咒　抹让你亲戚头前咽气<br /><br />若听到鼓声　阮的心情较快活<br />攀过了一山又一岭　演唱阮甜蜜的歌声<br />若听到鼓声　阮的心情会快活<br />没料到环境的拖磨　唱出阮悲情的歌声<br /><br />心爱的　你甘也会谅解　阮会来离开是不得已<br />三餐得要吃　不通来畏寒　想到你不敢来哭出声<br />若听到鼓声　阮的心情会快活<br />攀过了一山又一岭　演唱阮甜蜜的歌声<br />若听到鼓声　阮的心情会沉重<br />摇动不情愿的屁股花　全为你风流的人客兄<br /><br />若听到鼓声　阮的心情就快活<br />拿出阮俐落的本领　演唱阮哀怨的歌声<br />若有听到鼓声　阮的心情就快活<br />不要当做阮风度轻浮　全望你热情的人客兄<br />歌声真迷人　阮的心情是暗淡<br />日日夜夜在作梦　转来去　我温暖的故乡<br /><br />◆台语正字及罗马字歌词◆<br /><br />阿爸你敢犹有咧听<br />A-pah lí kám iá-ū leh thiann,<br />听著阮用心唱的歌声<br />thiann-tio̍h guán iōng-sim tshiùnn ê kua-siann.<br /><br />毋管落雨天 抑是风台天<br />M̄-kuán lo̍h-hōo-thinn, ia̍h-sī hong-thai-thinn,<br />阮是走江湖的艺人<br />gún sī tsáu kang-ôo ê gē-lâng.<br /><br />阿娘你敢也会知影<br />A-niâ lí kám iá ē tsai-iánn,<br />阮伫咧外口真正拍拚<br />gún tī-leh guā-thâu tsin-tsiànn phah-piànn.<br /><br />毋敢来耽误 当时的咒誓<br />M̄-kánn lâi tam-gōo, tong-sî ê tsiù-tsuā,<br />袂予你亲情头前厌气<br />buē hōo lí tshin-tsiânn thâu-tsîng iàn-khuì.<br /><br />若听著鼓声 阮的心情较快活<br />Nā thiann-tio̍h kóo-siann, guán ê sim-tsîng khah khuìnn-ua̍h,<br />盘过了一山又一岭<br />puânn kuè liáu tsi̍t suann iū tsi̍t niá,<br />演唱阮甜蜜的歌声<br />ián-tshiùnn gún tinn-bi̍t ê kua-siann.<br /><br />若听著鼓声 阮的心情会快活<br />Nā thiann-tio̍h kóo-siann, guán ê sim-tsîng ē khuìnn-ua̍h,<br />无疑悟环境的拖磨<br />bô-gî-gôo huân-kíng ê thua-buâ,<br />唱出阮悲情的歌声<br />tshiùnn tshut gún pi-tsîng ê kua-siann.<br /><br />心爱的 你敢犹会谅解<br />Sim-ài--ê, lí kám iá ē liōng-kái,<br />阮会来离开是不得已<br />gún ē lâi lī-khui sī put-tik-í.<br />三顿著爱食 毋通来畏寒<br />Sann-tǹg tio̍h ài tsia̍h, m̄-thang lâi uì-kuânn,<br />想著你毋敢来哭出声<br />siūnn-tio̍h lí m̄-kánn lâi khàu tshut-siann.<br /><br />若听著鼓声 阮的心情会快活<br />Nā thiann-tio̍h kóo-siann, guán ê sim-tsîng ē khuìnn-ua̍h,<br />盘过了一山又一岭<br />puânn kuè liáu tsi̍t suann iū tsi̍t niá,<br />演唱阮甜蜜的歌声<br />ián-tshiùnn gún tinn-bi̍t ê kua-siann.<br /><br />若有听著鼓声 阮的心情会沉重<br />Nā thiann-tio̍h kóo-siann, guán ê sim-tsîng ē tîm-tāng,<br />摇动不情愿的尻川䫌<br />iô-tāng put tsîng-guān ê kha-tshng-phué,<br />全为你风流的人客兄<br />tsuân uī lí hong-liû ê lâng-kheh-hiann.<br /><br />若听著鼓声 阮的心情就快活<br />Nā thiann-tio̍h kóo-siann, guán ê sim-tsîng tiō khuìnn-ua̍h,<br />提出阮扭掠的本领<br />the̍h-tshut gún liú-lia̍h ê pún-niá,<br />演唱阮哀怨的歌声<br />ián-tshiùnn gún ai-uàn ê kua-siann.<br /><br />若有听著鼓声 阮的心情就快活<br />Nā ū thiann-tio̍h kóo-siann, guán ê sim-tsîng tiō khuìnn-ua̍h,<br />毋通当做阮风度轻浮<br />m̄-thang tòng-tsuè gún hong-tōo khin-phû,<br />全望你热情的人客兄<br />tsuân bāng lí jia̍t-tsîng ê lâng-kheh-hiann.<br /><br />歌声诚迷人 阮的心情是暗淡<br />Kua-siann tsiânn bê-lâng, guán ê sim-tsîng sī àm-tām,<br />日日夜夜咧做梦<br />ji̍t-ji̍t-iā-iā leh tsuè-bāng,<br />转来去我 我温暖的故乡<br />tńg-lâi-khì guá, guá un-luán ê kòo-hiong.